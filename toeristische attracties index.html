<!DOCTYPE html>
<html>
<head>
<meta charset="utf-8">
<title></title>
</head>
<body>
<header>
    <h1>Slagharen</h1>
    <article>
   <p> Attractie- & Vakantiepark Slagharen is een attractiepark en vakantiepark in Slagharen in de Nederlandse provincie Overijssel. Het park bestaat sinds 1963 en heette oorspronkelijk Shetland Ponypark Slagharen.[1] In het logo staat de Engelse naam Slagharen Themepark & Resort.

    Het attractiepark bestaat uit twee gebieden, die onderling verbonden zijn door een Mainstreet met winkels en restaurants. Het park telt meer dan 30 attracties, waaronder 2 achtbanen. Het park heeft zes themagebieden: Indian, Yellowstone, New Orleans, Mexican, Wild West en Jules Adventureland (Genoemd naar de Franse schrijver Jules Verne).
    
    In het zuidelijk deel is de entree en hier staan attracties als Apollo, Enterprise en Free Fall. In het noordelijke deel staat de grote achtbaan Gold Rush, Red Bandits Adventure en Tomahawk. In dit deel staat ook de korenmolen de Pionier uit bouwjaar 1859.
    
    Aan de Mainstreet staan het reuzenrad Big Wheel en de Sky Tower. Een kabelbaan boven Mainstreet met stations bij de Apollo en Kids Country verbindt het noordelijke en zuidelijke deel van het park. Daarnaast rijdt er een monorail door het gehele park, maar deze heeft slechts één station in het zuidelijk deel.
    
    Op het vakantiepark staan stacaravans en bungalows. Een ander deel van het vakantiepark heet Wigwamwereld Slagharen en hier staan wigwamtenten en de waterspeelplaats Sunny Beach.
     Sinds 2002 is er naast de Wigwamwereld ook een camping, die eigendom is van Attractiepark Slagharen.</p>
    </article>
<iframe src="https://www.bing.com/search?q=slagharen+pretpark+wikipedia&qs=NWU&pq=slagharen+pretpark+wiki&sc=8-23&cvid=5A1A1E04F8B74E5DA8108A95BAF6033F&FORM=QBRE&sp=1&ghc=1&lq=0"></iframe>
</header>
</body>
</html>